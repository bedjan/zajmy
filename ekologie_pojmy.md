<div id="dokuwiki__site">

<div id="dokuwiki__top" class="dokuwiki site mode_show  ">

<div id="dokuwiki__header">

<div class="pad group">

<div class="headings group">

*   [jít k obsahu](#dokuwiki__content)

# [![](/lib/exe/fetch.php?media=wiki:logo.png) <span>   Notes   </span>](/doku.php?id=start "[H]")

</div>

<div class="tools group">

<div id="dokuwiki__usertools">

### Uživatelské nástroje

*   [Registrovat](/doku.php?id=ekologie_slovnik&do=register "Registrovat")
*   [Přihlásit se](/doku.php?id=ekologie_slovnik&do=login&sectok=605b3c9a6f96b9e77c32633dde2ff375 "Přihlásit se")

</div>

<div id="dokuwiki__sitetools">

### Nástroje pro tento web

<form action="/doku.php?id=start" accept-charset="utf-8" class="search" id="dw__search" method="get">

<div class="no"><input type="hidden" name="do" value="search"><input type="text" id="qsearch__in" accesskey="f" name="id" class="edit" title="[F]"><input type="submit" value="Hledat" class="button" title="Hledat"></div>

</form>

<div class="mobileTools">

<form action="/doku.php" method="get" accept-charset="utf-8">

<div class="no"><input type="hidden" name="id" value="ekologie_slovnik"><select name="do" class="edit quickselect" title="Nástroje"><option value="">Nástroje</option><optgroup label="Nástroje pro stránku"><option value="edit">Upravit stránku</option><option value="revisions">Starší verze</option><option value="backlink">Zpětné odkazy</option></optgroup><optgroup label="Nástroje pro tento web"><option value="recent">Poslední úpravy</option><option value="media">Správa médií</option><option value="index">Index</option></optgroup><optgroup label="Uživatelské nástroje"><option value="login">Přihlásit se</option><option value="register">Registrovat</option></optgroup></select><input type="submit" value=">"></div>

</form>

</div>

*   [Poslední úpravy](/doku.php?id=ekologie_slovnik&do=recent "Poslední úpravy [R]")
*   [Správa médií](/doku.php?id=ekologie_slovnik&do=media&ns= "Správa médií")
*   [Index](/doku.php?id=ekologie_slovnik&do=index "Index [X]")

</div>

</div>

<div class="breadcrumbs">

<div class="trace"><span class="bchead">Historie:</span> <span class="bcsep">•</span> [diplomka_text](/doku.php?id=diplomka_text "diplomka_text") <span class="bcsep">•</span> [diplomka_zdroje](/doku.php?id=diplomka_zdroje "diplomka_zdroje") <span class="bcsep">•</span> [diplomka_vykresy](/doku.php?id=diplomka_vykresy "diplomka_vykresy") <span class="bcsep">•</span> [diplomka](/doku.php?id=diplomka "diplomka") <span class="bcsep">•</span> [eia_proces](/doku.php?id=eia_proces "eia_proces") <span class="bcsep">•</span> [eia_podklady](/doku.php?id=eia_podklady "eia_podklady") <span class="bcsep">•</span> [eia2](/doku.php?id=eia2 "eia2") <span class="bcsep">•</span> [eia](/doku.php?id=eia "eia") <span class="bcsep">•</span> [ekologie](/doku.php?id=ekologie "ekologie") <span class="bcsep">•</span> <span class="curid">[ekologie_slovnik](/doku.php?id=ekologie_slovnik "ekologie_slovnik")</span></div>

</div>

* * *

</div>

</div>

<div class="wrapper group">

<div id="dokuwiki__content">

<div class="pad group">

<div class="pageId"><span>ekologie_slovnik</span></div>

<div class="page group">

# Slovník – ekologie

<div class="entry-content">

<span style="text-decoration: underline;">**Základní pojmy v krajinné ekologii**</span>

**Krajinná ekologie**  
- studium komplexní struktury vztahů mezi společenstvy organismů (biocenózami) a podmínkami jejich prostředí v určitém výseku krajiny

**Krajina**  
- je částí zemského povrchu s charakteristickým reliéfem, je tvořena souborem funkčně propojených ekosystémů a civilizačními prvky (zák č. 114/1992 Sb.)

- heterogenní část zemského povrchu, skládající se souboru vzájemně se ovlivňujících ekosystémů

- jako celek má vždy určitý charakter. Hlavní součástí krajiny je biotická a abiotická složka.

- každá krajina se vyznačuje určitou nadmořskou výškou, utvářením reliéfu, půdními a klimatickými poměry, vegetací, živočišstvem a samozřejmě i způsobem hospodaření

- je soubor všech ekosystémů na části zemského povrchu, včetně člověka a jeho antropogenních výtvorů

**Ekosystém (biogeocenóza)**

- základní funkční a strukturální jednotka přírody

- zahrnuje živou složku biocenózu a její stanoviště – biotop  
- rozlišujeme podle různých hledisek: suchozemské, vodní (sladkovodní, mořské), umělé, přirozené (polopřirozené) apod.

- funkční ekologický systém, tvořený biocenózou (společenstvem – souborem populací všech přítomných organismů) a ekotopem ( resp.biotopem) – jejím prostředím.

**Biotop**

- označuje prostředí určitého společenstva (cenózy) či organismu zahrnující jak abiotické (neživé), tak biotické (živé) faktory

- charakterizován podmínkami podnebí, podmínkami půdního podkladu i vlivy organismů, tj. abiotickými i biotickými vlastnostmi prostředí.

**Biocenóza (živá složka)**

- soubor populací organismů, které společně víceméně stejnoměrně osídlují určité abiotické prostředí na Zemi a díky interakcím s prostředím, uvnitř populací i mezi nimi dosahují dynamické  
rovnováhy a autoregulačních schopností, která zajišťuje jejich relativní stabilitu v daných životních podmínkách (MORAVEC a kol. 1994).

- jednotlivými složkami biocenóz jsou: fytocenózy, bývají označovány jako složka producentů, zoocenózy jako složka konzumentů, bakteriocenóza a mykocenóza, složka půdních mikroorganismů označovaná jako dekompozitoři či destruenti

**Producent**  
- autotrofní organismy /zelené rostliny, ale též autotrofní bakterie schopné chemosyntézy – sirné, sirovodíkové, nitrifikační, železité, vodíkové , metanové apod./, které vytvářejí z látek neústrojných  
(anorganických), vody a sluneční energie látky organické – ústrojné.

- rostlinné společenstvo tvoří v ekosystému složku primárních producentů, kteří primárně poutají  
vstupující energii.

- biomasa akumulovaná producenty (zelenými rostlinami) se nazývá primární produkce. Primární produkce je konzumována býložravci. Energie se spotřebovává na udržení metabolismu. Použitelný zbytek je nazýván sekundární produkce. Konzumenti ji využívají pro dva základní procesy: růst a reprodukci.

**Konzumenti (heterotrofní organismy**

- konzumují rostlinnou nebo živočišnou organickou hmotu, která je pro ně nezbytným a jediným zdrojem látek i energie.  
- patří k nim všichni živočichové vč. člověka a také nezelené rostliny a mikroorganismy.

**Dekompozitoři (heterotrofní konzumenti, rozkladači, destruenti)**

- rozkládají organickou hmotu (např. odumřelá těla producentů i konzumentů) na látky neústrojné.

- část produktů vstřebávají jako zdroj látek a energie, zbytky zůstávají jako zdroj potravy  
pro následné destruenty.

- probíhá např. v půdě v procesu humifikace, kdy se postupně uvolňují z organických zbytků minerální živiny, které pak znovu využívají producenti jako zdroj své minerální výživy.

- k dekompozici dochází také na dně vod za vhodné teploty a podílí se na ní celý komplex organismů, např. bakterie, houby, červi apod.

{{:dekompozitori.png?100|}}

**Ekosystém**

- zákon č. 17/1992 o ŽP definuje ekosystém jako: – funkční soustavu živých a neživých složek životního prostředí, jež jsou navzájem spojeny výměnou látek, tokem energií,předáváním informací,a které se vzájemně ovlivňují a vyvíjejí v určitém čase a prostoru.

- základní funkční vlastností každého ekosystému je: – jednosměrný tok energie a koloběh látek.

- rozmanité ekosystémy, které tvoří krajinu jsou navzájem spřaženy tokem energie a koloběhem látek.

- toto spojení je rozhodujícím faktorem ovlivňujícím strukturu krajiny a její rovnováhu.

**Energie**  
- prochází ekosystémem způsobem, který lze předpovídat.

- sluneční energie dopadající na zemský povrch je v procesu fotosyntézy transformována na chemickou energii rostlin.  
- první část této energie se vrací respirací rostlin přímo zpět do atmosféry.

- druhá část této energie je přeměněna na energii biomasy, která je využívána živočichy a postupně  
přeměňována a do atmosféry uvolňována v tzv. potravním řetězci.

- třetí část energie přechází do mrtvé organické hmoty.

{{:energie.png?100|}}

- zpět do atmosféry se energie dostává buď přímo přes požírače detritu,  
- nebo zprostředkovaně přes požírače detritu a masožravce v detritovém /dekompozičním/ potravním řetězci.  
- ve všech případech se energie vrací do atmosféry ve formě tepla, tj. ve formě, která je pro další fotosyntézu nepoužitelná.  
- tedy prochází ekosystémem jednosměrně.

**Pyramida toku energie**

- vždy se zužuje směrem vzhůru.

- při transformaci energie mezi jednotlivými trofickými úrovněmi se vždy ztrácí část  
energie ve formě tepla. Proto se musí pyramida zobrazující tok energie ekosystémem na každé úrovni postupně zužovat.

**Tok energie**

- ekosystémy jsou otevřenými systémy, energeticky jsou závislé na vnějším prostředí.

- tok energie v ekosystémech se řídí termodynamickými zákony.

- rozhodujícím zdrojem energie v přirozených ekosystémech je energie sluneční.

- trvalý tok energie ekosystémem je předpokladem jeho zachování a vývoje.

{{:tok_energie.png?100|}}  
{{:tok_energie1.png?100|}}  
{{:tok_energie2.png?100|}}

**Koloběh látek v ekosystémech**

- téměř polovina známých prvků vyskytujících se v přírodě je alespoň v minimálním množství  
využívána organismy.

- většina těchto prvků, nebo jednoduchých organických látek koluje v ekosystémech, příp. v celé biosféře v určitých, více méně pravidelných cyklech, které nazýváme: biogeochemické cykly.

- v jednotlivých částech ekosystému nejsou tyto prvky přítomny ve stejném množství a stejné chemické podobě.

- z anorganické části ekosystému se dostávají prostřednictvím autotrofních organismů nejdříve do těl rostlin, později živočichů. Koloběh látek v ekosystémech

- v jejich tělech jsou zabudovány do nejrůznějších organických látek s rozličnými funkcemi.

- v procesu dekompozice těl organismů a metabolitů se opět vracejí do anorganické podoby.

- rozhodující silou, která uvádí tyto cykly do pohybu je sluneční energie.

- nejdůležitější jsou: cyklus vody, uhlíku, dusíku, fosforu, síry, draslíku, vápníku a hořčíku.

**Hydrologický cyklus  
**

- voda se vypařuje z hladiny oceánů a z povrchu kontinentů do vzduchu, padá na pevninu v podobě srážek, odtéká potoky a řekami (procházejíc přitom jezery a rybníky) a ústím řek se navrací zpět do oceánů.

- z ekologického hlediska jsou důležité některé variace tohoto základního cyklu.

- srážky mohou mít podobu sněhu a v tom případě se může stát, že budou ležet hodiny, měsíce nebo ještě déle, než roztají a jako voda odtečou řekami.

- voda může odtékat jednak povrchovým odtokem, jednak podpovrchově.

- základní rozdíl mezi oběma způsoby spočívá v tom, že při povrchovém odtoku může docházet k  
vodní erozi, zatímco podpovrchový odtok s sebou z území odnáší rozpuštěné živiny.

- vyskytuje-li se pod povrchem vrstva písku nebo porézní hornina, obvykle se naplní vodou a vytvoří podzemní vodní rezervoár.

- tam se shromažďuje podpovrchová voda a odtud je pozvolna uvolňována do toků.

- rychle proudící vody, jako jsou potoky a řeky, se nazývají lotické prostředí.

- jezera a rybníky tzv. lentické ekosystémy, se vyznačují pomalejším prouděním vody.

{{:hydrologicky_cyklus.png?100|}}

**Cyklus uhlíku**

- uhlík ve formě atmosférického oxidu uhličitého je během fotosyntézy zabudován do organických sloučenin, které procházejí od producentů postupně do býložravců, masožravců, sekundárních masožravců a na každé této trofické úrovni také do dekompozitorů.

- respirací všech těchto organismů se uvolňuje nejen teplo, ale i CO2 do atmosféry. Atom uhlíku u atmosférického CO2 se po průchodu cyklem přes organismy vrací zpět na své původní místo – do  
atmosféry. Nazýváme to „cyklus atmosféra – organismus“.

{{:cyklus_uhliku.png?100|}}

**Cyklus fosforu**

- fosfor se ukládá v půdě ve formě fosfátů.

- odtud je odčerpáván kořeny rostlin a potravním řetězcem prochází hlavně ve formě organických sloučenin. Jejich dekompozicí je uvolňován zpět do půdy.

- fosfor prochází ( cyklem půda – organismus ) bez významné atmosférické fáze.

- podobným cyklem procházejí i vápník, draslík a hořčík.

{{:cyklus_fosforu.png?100|}}

**Dusík**  
- prochází cyklem „atmosféra – organismus – půda“, jehož dokončení závisí na několika typech bakterií.

{{:cyklus_dusiku.png?100|}}

{{:cyklus_dusiku1.png?100|}}

**Homeostáza**  
- v minimálně narušené přírodní krajině fungují dokonale autoregulační mechanismy a je navozená homeostáza, t.j. stav při němž si každý živý organismus (a obecně každý živý systém) udržuje svou vnitřní stálost vůči měnícím se podmínkám prostředí.

**Kulturní krajina**  
- ve které žijeme, je tvořena mozaikou ekosystémů v různém stupni přetvořených nebo ovlivněných člověkem.

- k zajištění homeostáze kulturní krajiny jsou nutné různě velké dávky dodatkové energie.

- čím více je kulturní krajina narušená a odchyluje se od krajiny přírodní, tím větší množství této energie musí být.

</div>

<div class="docInfo">ekologie_slovnik.txt · Poslední úprava: 2016/08/14 12:00 autor: admin</div>

</div>

</div>

* * *

<div id="dokuwiki__pagetools">

### Nástroje pro stránku

<div class="tools">

*   [<span>Upravit stránku</span>](/doku.php?id=ekologie_slovnik&do=edit&rev=0 "Upravit stránku [E]")
*   [<span>Starší verze</span>](/doku.php?id=ekologie_slovnik&do=revisions "Starší verze [O]")
*   [<span>Zpětné odkazy</span>](/doku.php?id=ekologie_slovnik&do=backlink "Zpětné odkazy")
*   [<span>Nahoru</span>](#dokuwiki__top "Nahoru [T]")

</div>

</div>

</div>

<div id="dokuwiki__footer">

<div class="pad">

<div class="license">Kromě míst, kde je explicitně uvedeno jinak, je obsah této wiki licencován pod následující licencí: [CC Attribution-Share Alike 3.0 Unported](http://creativecommons.org/licenses/by-sa/3.0/)</div>

</div>

</div>

</div>

</div>

<div class="no">![](/lib/exe/indexer.php?id=ekologie_slovnik&1503661221)</div>

</div>
